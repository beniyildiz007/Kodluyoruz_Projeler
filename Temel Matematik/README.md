# 0 Üssü 0 Neden Belirsiz Değildir

Bunun için öncelikle üslü ifadelerin tanımlarını tekrar revize edelim. Örneğin 2 üssü 2 ifadesinin sözel olarak açılımını yazalım. Bu ifadenin açılımı:

1 sayısını 2 ile 2 kere çarp

Bu işlem de sayısal olarak bizlere 1*2*2=4 yani kısaca 2*2=4 cevabını vermektedir. Aynı işlem, farklı sayılar; 3 üssü 2:

1 sayısını 3 ile 2 kere çarp

Bu da doğal olarak 1*3*3 yani 3*3=9 cevabını vermektedir.

## Peki bu sözel dizilimleri neden yaptık?
Öncelikle mantığı iyi anlamamız gerek. Üslü ifadeleri gördüğümüz zaman göz aşinalığı ile bir sayının üstündeki sayı kere kendi içinde çarpılması olarak algılıyoruz. Oysa üslü ifadelerin tanımı:

Bir sayının üstündeki sayı kadar 1 ile çarpılması

## Yani?
“Eee hocam bu anlattıklarınız bizim gerçek hayatta ne işimize yarayacak?” diye sordunuz içinizden, hissettim. Bunun cevabını ben de bilmiyorum fakat bu konuya bakış açınızı gerçek hayatla örneklendirerek değiştirebilirim.

0 üssü 0 ifadesinin belirsiz olmadığını iddia ettik. Şimdi bu iddiamızın gerekçelerini açıklayalım.

1 = 2009 Model Doblo Araba (Enişte arabası)
0 = Kaza yapmaktan tekerleri bile zor dönen araba

Şimdi elimizde 2009 model doblomuz var. Tertemiz kullanmışız zamanında. Arkadaşlarla olsun, yakınlarla olsun sağa sola gitmişiz, piknik yapmışız. Enişte arabası sonuçta; üretim amacı bu zaten.

Derken zamanı gelmiş dünyayı pandemi vurmuş. Ekonomik sıkıntılar, buhran falan gırla. Para yetiştiremiyoruz artık. Bir akşam salonda otururken demişiz ki “hanım bak hele, bizim bu arabayı satmamız lazım yoksa 3 kuruş maaşla aç kalacağız”. Hanım da demiş ki “tamam bey satalım güne gidemiyordum iyi olur”.

Derken 2. el araba pazarına gittiniz. Arabayı tertemiz kullandığınız için ederi neyse ona göre satabiliyorsunuz tabii ki. Çünkü arabanızın hiçbir kaza raporu yok sonuçta. Kazasız araba, mis gibi.

Oysa siz kaza yapmış olsaydınız otomatik olarak kazalı araba satmış olacaktınız ve fiyat büyük oranda düşecekti.

İşte 0 üssü 0 da buna benzer dostlar. Sonuçta söz dizimi olarak bu ifade:

1 sayısını 0 ile 0 kere çarp

1 neydi? temiz araba
0 neydi? kazalı araba

Eee ben şimdi temiz arabayı kazalı arabayla hiç çarpıştırmazsam (0 kere çarpıştırırsam) otomatik olarak temiz arabaya hiçbir şey yapmamış olacağım. Yani temiz araba temiz şekilde kalacak. Yani sonuç 1.

0 üssü 1 olsaydı:

1 sayısını 0 ile 1 kere çarp

Temiz arabayı kazalı araba ile 1 kere çarpıştır. Bu da doğal olarak temiz arabayı da kazalı araba konumuna getireceği için 0 üssü 1 = 0 olacaktı.

## Noldu Şimdi?
Dostlar matematik bir mantıktır. Hayatın temelinde matematik vardır diye boşuna denmiyor. Ezberleyerek mantığı oturtamayız. Zamanında bazı insanların ayağına taş takılmış, buna çözüm bulmak için de arayışa girmişler. Buldukları yolları da formülize edip önümüze koymuşlar. “Zaten yapılmışı var” diye formülü ezberleyip geçmeyeceğiz. İçine, derinliklerine ineceğiz ve hayatla bağlantısını bulacağız.

“Başkalarının bilgisiyle bilgin olsak bile ancak kendi aklımızla akıllı olabiliriz”
- Michel de Montaigne
